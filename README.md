# `PlusMin`

**Versie**: 23 oktober 2024  
**Auteur**: Ruud van Vliet

## Overzicht

`PlusMin` is een open-source project gericht op de ondersteuning van administratiemaatjes (zie https://schuldhulpmaatje.nl/) bij het begeleiden van hulpvragers. 

`PlusMin` is Inkomsten en uitgaven, Overschot/buffer en tekort, Wiskunde voor iedereen, Niet digi en niet theoretisch.

Dit gereedschap helpt administratiemaatjes en hulpvragers bij het budgetteren, monitoren van inkomsten en uitgaven, en het voorkomen van onverwachte financiële problemen. Het doel is een laagdrempelige digitale oplossing te bieden die eenvoudig te gebruiken is, zelfs voor hulpvragers met beperkte digitale vaardigheden en minimale apparatuur, zoals een mobiele telefoon.

## Doelgroep

In eerste instantie ontwikkel ik de app voor mezelf, maar in de toekomst is het bedoeld voor administratiemaatjes en hulpvragers in het algemeen. 

## Probleemstelling

In de praktijk blijkt dat bestaande tools voor schuldhulpverlening niet voldoen aan de behoeften van administratiemaatjes en hulpvragers. Er is behoefte aan een eenvoudige, toegankelijke oplossing die:
- Budgettering ondersteunt
- De voortgang (uitputting) van budgetten bewaakt
- Eenvoudig inkomsten en uitgaven kan registreren
- Heldere signalen geeft bij afwijkingen van de uitputting ten opzichte van het budget

Hulpvragers zijn vaak minder digitaal vaardig en hebben niet altijd toegang tot moderne digitale hulpmiddelen. `PlusMin` moet daarom makkelijk bruikbaar zijn op mobiele telefoons, het meest gebruikte apparaat door hulpvragers.

## Functies

Het gereedschap biedt ondersteuning voor de volgende functionaliteiten:

1. **Budgetcategorieën opstellen**  
   hulpvragers en administratiemaatjes kunnen sadministratiemaatjeen duidelijke categorieën bepalen waarin inkomsten en uitgaven worden onderverdeeld.

2. **Budgettering per periode**  
   Per categorie kan een budget worden vastgesteld voor een bepaalde periode (week, maand, kwartaal of jaar), met een verwachte uitputtingssnelheid.

3. **Inkomsten en uitgaven registreren**  
   hulpvragers kunnen eenvoudig transacties registreren en categoriseren. Er is een toekomstig plan om een koppeling met bankgegevens te integreren.

4. **Visuele feedback**  
   Eenvoudige visuele signalen (zoals een stoplichtsysteem) geven aan of de registratie up-to-date is, of transacties correct zijn, en of het budget volgens verwachting wordt uitgeput.

5. **Afwijkingen signaleren**  
   Als het werkelijke uitgavenpatroon te ver afwijkt van het verwachte patroon, kan het systeem waarschuwen en eventueel een melding sturen naar het administratiemaatje, mits de hulpvrager daar toestemming voor geeft.

## Installatie

Instructies voor installatie en gebruik volgen nog. De eerste versie zal gericht zijn op webapp, mobiel voor de functies voor de hulpvrager en op een 'groot; scherm voor het administratiemaatje.

## Bijdragen

Dit project staat open voor bijdragen. Suggesties, bug reports, en pull requests zijn van harte welkom.

## Licentie

Dit project is gelicenseerd onder de MIT-licentie. Zie de [LICENSE](https://www.mit.edu/~amini/LICENSE.md)  voor meer informatie.



